---
title: Č. 5 U Roztomilejch
chapter_number: 55
heading_level: 3
nav_weight: 55
---


První mi zde jest znám Josef Stránský současník France v č. 3.
Po něm Václav Vodseďálek rozen r. 1784. Manželka Kateřina roz. též r. 1784. Syn Franc, dcery
Františka a Karolina. Syn Franc Vodseďálek jemuž říkali Roztomiláček protože slovo roztomilý
často užíval.

Manželka Veronika dcera Antonína Nováka č. 74. Byla hluchá od toho že jí muž stále tloukl.
Zemřela r. 1877 v č. 74 co obecní žebračka. Syn Josef v Semilech a dcery Anežka a Marie.
Tento Vodseďálek si vzal na barák asekuraci a sám si brzo poté zapálil. Když pak přišel do Vyso­
kého řekli mu „jo roztomilej mi jsme to ještě neposlali“. Snad by byl přecí něco dostal ale Turpiš to
na něho vyzradil. Tak byl ještě potrestán.
Od syna Josefa koupil místo r. 1864 Josef Vodseďálek a dělal zde kolik let cihly. Nyní to olšemi
zarostlo. Dráhu od tohoto čísla má nyní č. 68. Franc Vodseďálek ujal č. 5 od otce Václava za 70 zl.
dne 9. května 1836.
