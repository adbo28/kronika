---
title: Rok 1923
chapter_number: 27
heading_level: 3
nav_weight: 27
---



Dne 5. ledna poranil v Praze anarchista Šoupal ministra financí dra Aloise Rašína jenž zranění
podlehl.
15. ledna koupil Jan Šulc z Vrchoviny u Nové Paky od Barušky Housové č. 75 1/8 usedlosti č. 54

za 21 200 K.

16. ledna byla ohromná sněhová vánice. 27. ledna zemřel po těžké nemoci Josef Novák podomní
obchodník č. 94.

8. až 11. ledna byli na Novém Světě mezinárodní lýžařské závody.


23. února přibyl do Vysokého farář církve československé Dokoupil a ubytoval se u Františky
Paloušové vdovi po Janu Paloušovi klempíři ze Staré Vsi č. 37. Její bratranec a zároveň spoluporuč­
ník jejich dětí Wilhelm Polouprutský ze Starej Vsi č. 28 zatvrzelý říman chtěl jí nakázati že ho ne­
smí vzíti na byt. Chudák myslel že jsa poručníkem může jí rozkazovati.
4. března bylo v č. 73 schůze všeho občanstva kvůli zavedení elektrického proudu ve Staré Vsi.
Rozvedení po obci by stálo 156 950 K a je to nakresleno jen po Petrovi ani že už né. Samo sebou se
rozumí že pro to mnoho sousedů nebylo. Pouze Josef Čermák č. 93. Oldřich Ducháček č. 14 a Frant.
Kvarda č. 73.

19. března na den sv. Josefa bylo překrásné počasí. Sníh už málo kde.
